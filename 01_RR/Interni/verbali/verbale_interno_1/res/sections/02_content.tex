\section{Verbale della riunione}
\subsection{Nome del gruppo}
Come prima decisione è stato affrontato il tema del nome del gruppo: varie proposte da parte dei componenti si sono risolte, dopo un breve dibattito, in una votazione che ha decretato il nome finale: Three Way Milkshake. Il logo non è stato deciso contestualmente, riservandosi qualche giorno per produrre e valutare nuove proposte.

\subsection{Way Of Working}
Sono state fissate alcune norme per consolidare il Way Of Working: gli incontri tra i membri avverranno secondo riunioni dalla durata massima di un'ora e mezza, al fine di mantenere un'alto grado di concentrazione per l'intera durata del meeting, massimizzare l'utilizzo del tempo per le decisioni da compiere e ridurre il tempo impiegato in attività sincrone.

\subsection{Strumenti di collaborazione e sviluppo}
Si è poi proceduto a riflettere sugli strumenti che il gruppo avrebbe preferito adottare per agevolare il coordinamento dei compiti da svolgere, la gestione del codice, la redazione dei documenti ed il loro versionamento.
Gli strumenti designati sono elencati di seguito:

\begin{itemize}
	\item \textbf{Git} per il versionamento del codice e della documentazione;
	\item \textbf{GitHub} per l'hosting e la gestione su piattaforma web delle repository dedicate alla documentazione ed al codice: viene istituita un'organizzazione a cui tutti i membri del gruppo appartengono e alla quale possono accedere e contribuire tramite i propri account GitHub personali per collaborare in un unico spazio condiviso;
	\item \textbf{Slack} come mezzo di comunicazione asincrona tra i membri del gruppo, che, grazie alla possibilità di creare canali per argomento, permette la discussione ed il confronto su tematiche precise e con i soli membri interessati;
	\item \textbf{Jira} come tool di collaborazione adatto a suddividersi compiti e fissare scadenze, particolarmente incentrato sullo sviluppo software  e integrabile con GitHub e Slack;
	\item \textbf{\LaTeX\ } come linguaggio per la redazione dei documenti: sebbene non conosciuto da tutti è stato confermato come strumento da utilizzare per la sua flessibilità e completezza.
\end{itemize}

\subsection{Preferenze sul capitolato}
Successivamente, il gruppo ha trattato la scelta del capitolato da affrontare, lasciando spazio ad ogni componente di esprimere le proprie preferenze personali. Si sono analizzati i punti di forza e le criticità di ogni capitolato, delineando quella che sarà la preferenza del gruppo: il capitolato C5, PORTACS.

\subsection{Prossime mosse}
L'ultima parte della riunione ha visto i membri coinvolti in un breve confronto su quali fossero le mosse successive da affrontare per lo sviluppo del progetto: in particolare come strutturare la documentazione e quali gli aspetti decisivi da includere nei documenti da produrre. Al riguardo, ogni componente si vedrà assegnato un tema da approfondire e da discutere al prossimo incontro.






